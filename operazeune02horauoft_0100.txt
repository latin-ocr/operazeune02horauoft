640 Excunsus

Quem non gravissime offendant haec, ac velut stupore quodam percellant?
quis non frigore et febrili quasi horrore se corripi sentiat? quis non inique
ferat, interrumpi et reprimi eum, iu quo jam versatur, enthusiasmum tam
'importunis ineptisque versibus? quis eos non vel abesse optet, {el a quovis
alio potius, quam ab ipso Horatio, factos insertosque esse, sibi persuadeat?

Primum ipsorum versuum sententiam aspiciamus. ‘ Nolo jam quaerere,
unde Vindelici eum morem acceperint, ut securi Amazonia utantur, omnino-
que, unde origines ducant: nec scire licet omnia! Quid magis alienum a
poetica, idque lyrica ratione, quid magis alienum ab hoc argumento, ab hoc
Carmine, ab hoc loco denique, quid humilius atque exilius, quid inutilius
atque miserius, quid indignius Horatio essev possit hac tali parenthesi? Obli- ·
viscimur, nos legere incepisse Oden sublimem plenamque caloris Pierii;
subito delati sumus in commentationem historicam vel antiquarium. Ergo
summus antiquitatis Poeta iu medio, eoque excelsissimo, quo unquam exarsit,
enthusiasmo, satis phlegmatis habuit, satis tranquillo ac lento animo fuit, ut
concipere sensum tam frigidum, inserere tam alienam senteutiam potuerit?
Hoc si quis credere possit, eum neque ingenii Horatiani, neque rationis lyri-
cae, neque universam animi humani indolem nosse atque intelligere putem.
At, inquit Baxterus‚ necessarius est iste locus ad indicandam hostium fero-
ciam. Ο insipientem hominem atque inficetum! Si voluit Horatius pingere
vindelicorum ferociam (quo omnino per se valere ‘ secures’ poterant), hoc-
cine eum ita inepte instituere, ita inscite aggredi potuisse credamus, ut dice-
ret: ‘nolo quaerere, unde secures acceperint ; nec scire fas est omniai'
Quis in hac tali verborum conversione illud consilium, quis picturam, quis
Romanae fidicinem lyrae agnoscat? Dacerius licet fateatur, plane prosaicos
atque humiles esse hos versum, neque meritos, quiin hanc Oden inferrentur ;
tamen excusari eosdem et ferri posse putat, quatenus περίστασις nobis hodie
ignota locum illis dare potuerit: sive Romae et in aula Augusti eo tempore,
occasione victoriae Drusi, multi variique sermones, magnaeque controversia»,
de securibus Vindelicorum inciderint; sive Poe'ta vafre tangere atque irri-
dere voluerit ineptum illius aetatis Poe'tam, qui in Carmine, quo celebrare
instituisset Drusi victoriam, vel alio quocumque in opere, curiose operoseque
de securi vindelicorum Amazonia disquisivisset. Suffragatnr his Gesnerus,
morderi putans Domitii Marsi Poema, Amazonida‚ quod memorat Martial-
ιν. 29. Sed cum facilius est eloqui et proponere tales conjecturas, quam
earum veritatem ostendere3 tum vel sic Horatii horumque versuum honori
male consulitur. Nam cogitandum erit,quo in loco et statu mentis sit atque
esse debeat is, qui ad jocandum atque irridendum feratur. Quis non videt,
ad ridendum opus esse remissa quadam animi inertia, tranquilla quadam et
lenta hilaritate, cui nullus omnino locus esse in sublimi enthusiasmo possit?
Quare quis tam ignarus sit non solum spiritus poetici, sed etiam naturae
mentiQhumanan qui credere possit, sic subito ingenium Horatii ab tam excel-
sis et magnificis sensibus ad jocos satiricos delabi, sic subito ejus enthusiasmi
impetum sisti et cohiberi, phantasiam ardentem glaciari quasi et frigore
astringi potuisse?

Deinde quam importune his versibus interpositis interrumpatur ipsa sen-
suum connexio, inprimis etiam apparet, si tollantur e medio :

