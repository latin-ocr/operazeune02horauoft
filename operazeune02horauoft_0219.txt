m HonA'rn SA'rinAs. — 759

Post Ennium ortus Pacuvius, Satiras ipse quoque, sive Avuncu- .
lum, sive Avum ex matre imitatus, scripsit.

Natus est Lucilius eo tempore, quo maxime florebat Pacuvius.
Composuit et ille satiras, sed quibus novam novata scribendi ra-
tione gratiam conciliavit, ut qui Antiquae Comoediae Graecae cha-
racterem propius exprimere voluerit: cujus admodum imperfecta
ex prisca Latina Satira haberi poterat notitia, quale scilicet faceret
Carmen, quod sola Natura dictitaverat, antequam injecta esset
Romanis Graecos imitandi, eorumque spoliis se locupletandi, co-
gitatio. Ex quibus facile intelligi potest illud Horatii, 11. Sat,
1. 62.

Quid, cum est Lucilius ausus
Primus in hunc operis componere carmina morem?

Noli putare Horatium voluisse dicere, nullas ante Lucilium Satiras
factas: curn Lucilium praecesserint Ennius et Pacuvius, quorum
ille exemplum secutus est. Id solum voluit, Lucilium novam fa-
ciem huic Carmini induisse, quod perpoliverst, et propterea pro
primo quasi auctore habendum. In eadem fuit sententia Quinti-
lianus x. 1. ‘ Satira quidem tota nostra est, in qua primus insig-
nem laudem adeptus est Lucilius! Cave hic pedibus in Casan-
boni sententiam eas, qui Diomedis fide fretus, Ennii et Lucilii Sa-
tiras toto genere dissentire credidit. Vide ipsa Grammatici verba,
quoe subacti judicii Criticum in errorem induxerunt, ‘ Satira est
Carmen apud Romanos, non quidem apud Graecos, maledicum,
et ad carpenda hominum vitia, Archaeae Comoediae charactere com-
positum, quale scripserunt Lucilius, et Horatius, et Persius. Sed
olim Carmen, quod ex variis poematibus constabat, Satira diceba-
tur, quale scripserunt Pacuvius et Ennius.’ Apparet Diomedem
distinguere Satiram Lucilii ab ea quam scripsit Ennius et Pacu-
vius. Ridicula autem et omnino salsa est hujus distinctionis ea,
quam reddit, ratio. Non satis investigaverat homo simplex natu-
ram et originem utriusque Satirae, quae omnino conveniebant tarn
materia quam forma. Nam nihil eo attulerat Lucilius praeter nito-
ris et salis plusculum, in summa rei nulla insigni variatione facta.
Et quanquam non conjunxerat plura versuum genera in eodem
Carmine, sicut Ennius, fecerat tamen diversa Carmina, quorum
alia integra Versibus Hexametris, alia Iambicis, alia Trochaicis
constabant, ut liquet ex ipsius Fragmentis. Ut verbo dicam, si
Lucilianae Satirae diversi generis ab Ennianis ideo censendae sint,

