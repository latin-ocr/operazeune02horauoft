760 nAcan PRAEFA'rro ·

, quod ille hunc scribendi arte longe superaverit, uti voluit Casan·
bonus, consequens erit Horatii quoque Satiras a Lucilianis diversi
prorsus fuisse generis, quandoquidem Horatius non minus evexit
Satiras suas supra Lucilium, quam ille suas supra Ennium et Pa-
cuvium evexerat. Douzam quoque fefellit iste Diomedis locus.

⁹ Hoc non eo dixi quod errorem‘levem tantorum virorum notare gau-

deam, sed solum ut demonstrem, quanta cum cura et cautela eo-
rum opera legere oporteat, ubi de re agitur obscura adeo et antiqua.

Antiquae Satirae ad Scenae usum compositae Naturam declat-nvn
planum feci inde exemplum sibi sumsisse Ennium; satis denique
confirmatum dedi Ennii Pacuviique ejusdem esse generis cum Sa-
tiris Lucilii et Horatii, quod tamen Carmen non nisi ab Horatio ad
supremum fastigium perductum est. J am ad alterum Satirae genus,
quod recepi exponendum, quod et ipsum quoque ab antiqua origi-
nem duxit, tempus est accedere: ea est quae appellatur ‘Satira
Varroniana' vel ‘ Menippea‚’ quod primus ejus auctor esset Varro
Romanorum doctissimus, quodque in eo opere vMenippi Gadaren-
sis, Philosophi Cynici, mores imitatus esset.

Nec sola Carminum varietate mista est ista Satira: nam Varro
ei interposuerat prosam orationem, promiscuo etiam usu Graeci et
Latini Sermonis. Quintilianus de Lucilii Satira locutus addit:
‘ Alterum illud est et prius Satiroe genus, quod non solum Carmi-
num varietate mistum condidit Terentius Varro, vir Romanorum
eruditissimus ;’ cujus loci unica difficultas in eo posita est, quod
affirmat Quintilianus hanc Satiram Varronianam fuisse priorem.
Quo enim pacto illud fieri potuit, cum aetate multo posterior Lucilio
fuerit Varro? At Satiram Varronis tempore priorem fuisse, ea vero
non est Quintiliani mens, quippe qui probe sciret eam multis annis
fuisse recentiorem. Id voluit, Satiram hanc ita mistam magis
compositam esse ad Ennii et Pacuvii, qui in Satiris suis multa sibi
licere voluerunt, quam ad Lucilii exemplum, qui Musas coluit se· ·
veriores.

Nihil nobis restat hodie ex Varronis Satiris, praeter Fragmenta
quaedam, eaque maximam in partem corruptissima, titulosque,
quorum plurimi sunt duplices, qui indicio sunt, quanta esset va-
rietas materiarum, quas Varro illic tractaverat.

Senecae Apocolocyntosis, Boetii de Consolatione Philosophiae
libellus, et Petronii Arbitri Satyricon sunt Satirae Varronianis oms
nino similes.

