76⁴2 · DAGERH PRAEFATlo

aperuisses, omnium Deorum Dearumque imagines detexisses. Ad
eum modum se nobis exhibet in Satiris Horatius, nihil magnum
prae se fert, quod nos detinere debeat: dignior videtur esse, qui
pueris teratur, quam qui viros occupatos teneat: sed seposito velo,
et Horatio propius inspecto, omnium illico Divorurn oculis se
ingerunt imagineS, hoc est, omnes virtutes, ad quas assidue exer-
cendi sunt, qui vitiis suis corrigendis serio student. Oculis parum
intentis illum aspexere antehac mortales3 neque possum non mi-
rari Satiras per tot saecula lectas, atque-relectas, paucis admodum
fuisse intellectas, aut explicatas. Substiterunt in ipso cortice, vet-
bisque interpretandis intenti, nihil ultra petiere : quod quidem
fecerunt ut Grammaticis par erat, non ut Philosophis ε plane quasi
scripsisset Horatius solum ut verborum construendorum rationem
videremus, dedissetque nobis librum horis in Schola fallendis, non
animis ad virtutem formandis. Prorsus aliud sibi in hoc opere
proposuerat Poeta. Namque finis verborum est actio, cujus etiarn
gratia verba ipsa fuerunt reperta, quae nisi illum assequantur
finem, nihil nisi futiles soni: aures quidem feriunt, ad animum
vero non pertinent.

Docere nos voluit Horatius in his Satiris, contra vitia nostra
militare, affectus temperare, naturam in cupiditatibus moderandis
ducem sequi, verum a falso, et a rebus ipsis rerum species discer-
nere, praejudicatas temere opiniones abjicere, principia et causas
actionum nostrarum perspectas babere, ridiculam denique eorum
pertinaciam evitare, qui, quibus a magistellis suis opinionibus im-
buti olim fuerunt, iis obstinate inhaerent, nulla habita ratione qui-
bus innitantur fundamentis: uno verbo, in eo elaboravit, ut nos
’ nobis felices, amicis jucundos et fideles, omnibus quibuscum vivi-
mus commodos, utiles, et benignos praestaret.

Interpretari Auctoris verba, in Figuras digitum intendere, Lec-
tores per orationis involutae labyrinthos, aut parentheseos obscurae
tenebras, ducere, haec omnia nihil eximium habent, nec, ut loqui-
tur Epictetus, quicquam pulchri aut sapiente dignum. Ad hoc
nobis annitendum est: hoc opus nostrum est palmarium, usum et
rationes horum praeceptorum ostendere, eademque auctoritatibus
fulcire, ut palam omnibus fiat, eos qui mores suos ad hoc specu-
lum componere negligunt, paria facere aegrotis, qui libros, ubi
remedia morbis suis praescribuntur legere contenti, Medici oonsilio
tantum abest ut utantur, ut ne intelligant quidem ejus utilitatem.

Non quod ego in commentariis meis quicquam sciens volens

