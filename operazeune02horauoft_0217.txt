ιΝ floRA'rn sArrnAs. ’757

in alias τες, quas propinquius ‘ Horatii Sermones' contingerent.
Ad quam rem explicandam jam accingimur, eum secuturi ordinem,
qui ipsi Casaubono in mentem non videtur venisse; quippe rem ea
luce perfundet, ut nulla amplius cuiquam relinquatur ad dubitan-
dum materia.

Romani cum quadringentos circiter annos Scenicos ludos igno-
rarent, casu, dum dies festos per licentiam et lasciviam agitarent,
in Versus Saturnios et Fescenninos inciderunt, qui postea in Scenis
per centum et viginti fere annos locum suum tutati sunt. ,

Fuerunt isti Versus impoliti et parum numerosi, utpote subita-
nei, et a populo fusi adhuc rudi et agresti, quique non alium ma-
gistrum nosset, quam Cererem et Bacchum. Hoc genus Carminis
implebant .cavillationes et opprobria rustica, adhibitis Gesticula-
tionibus et saltationibus ridiculis. Rem intelliges, si ob oculos
tibi proponas bonos de pago viros rusticorum more saltantes, sese
mutuo extemporaneis conviciis insectantes, eaque in vices expro-
brantes, quorum alius alii conscii sunt. Hoc est quod Horatius
dicit 11. Epist. 1. 145.

Fescennina per hunc inventa licentia morem
Versibus alternis opprobria rustica fudit.

Infraenam hanc et impotentem licentiam excepit non ita multo post
alius generis Carmen, castigatius quidem illud, sed refertum etiam
dicteriis ad movendum risum comparatis, quod tamen nihil turpi·
tudinis admiserim comparuit hoc Carmen sub Satirae nomine ob
varietatem suam z quae quidem Satira certos habuit ‘ modos,' i. e.
musicum et congruentem motum, relegatis gestibus minus hones-
tis. Livius ivn. 2. ‘Vernaculis artificibus, quia ‘Hister' Tusco
verbo ‘ Ludio ’ vocabatur, nomen ‘ histrionibus ' inditum, qui non,
sicut ante, Fescennino versu similem, incompositum temere ac ru-
dem alternis jaciebant, sed impletas modis Saturas, descripto jam
ad tibicinem cantu, motuque congruenti, peragebant! Non ablu-
debat haec Satira a nostris Farces pudenfioribus, ubi promiscue et
spectatoribus et Actoribus scenico sale defricabantur auriculae.
Atque ita se habebat res Scenica, cum Livius Andronicus ad
Comoedias et Tragoedias ad Graecorum imitationem conscribendas
primus animum appulit; quae cum esset oblectatio et liberalior et
absolutior, mox huc undique catervatim concursum est, neglecta
ad tempus ‘Satin-ei: quam tamen paulo post reprehensam erant
qui Comoediis jam peractis non absurde subnecterem, (quod Galli

